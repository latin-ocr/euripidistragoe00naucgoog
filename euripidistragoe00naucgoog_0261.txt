EKABH

, κρύπτοντα χεῖρα καλ πρόσωπον ἔμπαλιν
στρέφοντα, μή σου προσθίγω γενειάδος.
θάρσει· πέφευγας τὸν ἐμὸν ἱκέσιον Δία· 345
ῶς ἕψομαί γετοῦ τ’ ἀναγκαίου χάριν
θανεῖν τε χρῄζουῶ· εί δὲ μὴ βουλήσομαι,
κακὴ φανοῦμαι καλ φιλόψυχος γυνή.
τί γάρ με δεῖ ζῆνς ᾗ πατὴρ μὲν ἦν ἀναξ
Φρυγῶν ἁπάντων· τοῦτό μοι πρῶτον βίου· 350
ἔπειτ’ έθρέφθην ἐλπίδων καλῶν ύπο
βασιλεῦσι νύμφη, ζῆλον ού σμικρόνγάμων
ἔχουσ’, ότου δῶμ’ ἑστίαν τ’ ἀφίξομαι· ,
δέσποινα δ’ ἡ δύστηνος Ἰδαίαισινῆ
γυναιξὶ παρθένοις τ’ άπόβλεπτος μέτα, 355
ίση θεοῖσι πλὴν τὸ κατθανεῖν μόνον·
νῦν δ’ είμλ δούλη. πρῶτα μέν με τούνομα
θανεῖν ἐρᾶν τίθησιν ούκ εἰωθός ὅν· ,
ἔπειτ’ ίσως ἀν δεσποτῶν ῶμῶν φρένας
τύχοιμ’ ἀν, ὅστις ἀργύρου μ’ ὠνήσεται 36⁰
τὴνἝκτορός τε χάτέρων πολλῶν κάσιν,
προσθεὶς δ’ ἀνάγκην σιτοποιὸν έν δόμοις,
σαίρειν τε δῶμα κερκίσιν τ’ ἐφεστάναι
λυπράν ἀγουσαν ἡμέραν μ’ ἀναγκάσει·
λέχη δ ὲ τάμά δοῦλος ῶνητός ποθεν 36⁶
χρανεῖ, τυράννων πρόσθεν ἠξιωμένα.
ού δῆτ’· ἀφίημ’ ὀμμάτων ἐλεύθερον
φέγγος τόδ’,Ἅιδη προστιθεῖσ’ έμὸν δέμας.
ἄγ’ ούν μ’ Ὀδυσσεῦ καὶ διέργασαί μ’ ἀγωυ·
οὔτ’ ἐλπίδος γάρ ούτε του δόξης ὁρῶ 370
θάρσος παρ’ ἡμῖν ῶς ποτ’ εύ πρᾶξαί με χρή.
μῆτερ, σύ δ’ ἡμῖν μηδὲν ἐμποδῶν γένη
λέγουσα μηδ ὲ δρῶσα· συμβούλου δέ μοι
θανεῖν πρὶν αἰσχρῶν μὴ κατ’ ἀξίαν τυχεῖν.

 

